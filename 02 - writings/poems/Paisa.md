Paisa 
Ek aisa yantra 
jo banaya tha aadmi ne 
apni sahuliyat ke liye 

ban gaya hai aaj wohi 
uski saari pareshaniyon ki jad 

kya tha is yantra ka uddeshya 
wohi bhool sa gaya hai ye 

khushiya milengi gum katenge 
ab wo paisa jod payega 
jisse wo khushiya bhavishya mein 
khoj paayega 

lekin aaj wo is kadar se iske 
peechhe bhaag raha hai 
jaise ki wohi uski saari wajood
ki nishaani ho 

paisa jo jana jata tha 
teri mehnat ka nishaan 
wohi ban gaya hai aaj 
tera imaan teri izzat aur sab kuch 

kya bhagwan ne hume 
ye zameene paise mein bechi thi ? 
fir kyun hum in zameeno ka daam 
lagane lage ? 

kya humein ye hawa ye pani 
ye jangal ye nadiya 
paise se kharidi thi ? 
fir hum kis haq se inka paisa 
lagane lage ? 

wo paisa jo saath nahi ja sakta 
hamari kabra tak 
kaise hum use chase karte rahtein 
hain apne ant tak 

yeh to sirf ek zariya tha 
kisi se chawal lekar 
usko gehun dene ka 
kaise ye hamari character ka
pehchaan ban gaya 

kya hum wastav mein kisi
bhi cheez ka mol kar sakte hain ? 
kya hum mol kar sakte hain
jo hamare sewers ko saaf karta hai 

kya hum mol kar sakte hain 
jo humein jeevan deta hain 

har cheez ka mol sirf utna hi hai
jitne mein saamne wala raji ho jaye 
warna kisi bhi cheez ka koi bhi price nehi 

ek aise cheez jiska apna kuchh wajood nehi 




